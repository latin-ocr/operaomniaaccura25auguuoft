112 s. Aucusnm Emscom

damnandum illud quod tenebam quia defensionis partes
aequabantur. Ita enim catholica non mihi victa videbatur,
ut nondum etiam victrix appareret.

XXV. Tunc vero fortiter intendi animum, si quo modo
possem certis aliquibus documentis Manichaeos convincere
¹ falsitatis. Quod si possem spiritalem substantiam cogitare,
statim machinamenta illa omnia solverentur et abjiceren-
tur ex animo meo3 sed non poteram. Verumtamen de
ipso mundi hujus corpore omnique natura quam sensus
carnis attingeret, multa probabiliora plerosque sensisse
philosophos, magis magisque considerans atque comparans
judicabam. Itaque academicorum more, sicut existiman-
tur, dubitans de omnibus atque inter omnia fluctuans, Ma-
nichaeos quidem relinquendos esse decrevi ; non arbitrans
eo ipso tempore dubitationis meae in illa secta mihi per-
manendum esse, cui jam nonnullos philosophos praepone-
bam 3 quibus tamen philosophis quod sine nomine salutari
Christi essent, curationem languoris animae meae commit-
tere omnino recusabam. Statui ergo tandiu esse catechu-
menus in catholica Ecclesia mihi a parentibus commen·
data, donec aliquid* certi eluceret quo cursum dirigerem.

