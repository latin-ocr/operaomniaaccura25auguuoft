150 s. Auens-rrm 131>1scor1

IX. His itaque auditis et creditis , talis quippe narrave-
rat, omnis illa reluctatio mea resoluta concidit : et primo
Firminum ipsum conatus sum ab illa curiositate revoca·
re , cum dicerem constellationibus ejus inspectis ut vera
pronuntiarem, debuisse me utique videre ibi, parentes
inter suos esse primarios , nobilem familiam propriae ci-

(vitatis, natales ingenuos, honestam educationem, libe-
ralesque doctrinas. At si me ille servus ex eisdem cons-
tellationibus, quia et illius ipsae essent consuluisset , ut
eidem quoque vera proferrem , debuisse me rursum ibi
videre abjectissimam familiam , conditionem servilem ,
et caetera longe a prioribus aliena, longeque distantia.
Unde autem fieret ut eadem inspiciens diversa dicerem ,
si vera dicerem 3 si autem eadem dicerem, falsa dicerem ;
inde certissime colligi ea quae vera consideratis constella-
tionibus dicerentur , non arte dici , sed sorte , quae autem
falsa , non artis imperitia , sed sortis mendacio.

X. Hinc autem accepto aditu , ipse mecum talia rumi-
nando , ne quis eorumdem delirorum qui talem quaestum
sequerentur, quos jam jamque invadere atque irrisos re-
fellere cupiebam , mihi ita resisteret , quasi aut Firminus
mihi aut illi pater falsa narraverit, intendi consideratio- Π
nem in eos qui gemini nascuntur : quorum plerique ita
post invicem funduntur ex utero, ut parvum ipsum tem-
poris intervallum quantamlibet vim in rerum natura ha-
bere contendant, colligi tamen humana observatione non
possit, litterisque signari omnino non valeat, quas mathe-
maticus inspecturus est ut vera pronuntiet. Et non erunt
vera, quia easdem litteras inspiciens, eadem debuit di-
cere de Esaii et Jacob, sed non eadem utrique accide-
runt. Falsa ergo diceret z aut si vera diceret, non eadem
diceret, etiamsi eadem inspiceret. Non ergo arte, sed
sorte vera diceret. Tu enim , Domine justissime modera-

