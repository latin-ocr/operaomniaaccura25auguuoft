458 s. Aucus'nm 13121500121

libus rationalibus, ut in homine , natura in bestiis , tan-
quam in vulpecula. Illud autem quod mendax voco, a
mentientibus fit. Qui hoc differunt a fallacibus , quod om-
nis fallax appetit fallere z non autem omnis vult fallere ,
qui mentitur ι nam et mimi et comoediae et multa poe-
mata mendaciorum plena sunt, delectandi potius quam
fallendi voluntate, et omnes fere qui jocantur, mentiun-
tur. Sed fallax vel fallens is recte dicitur, cujus negotium
est ut quisque fallatur. Illi autem qui non id agunt ut
decipiant, sed tamen aliquid fingunt , vel mendaces tan-
tum, vel si ne hoc quidem, mentientes tamen vocari
nemo ambigit ε nisi quid habes adversus ista quod dieas.

XVII. A. Perge, quaeso : nunc enim fortasse, de falsis
non falsa docere coepisti :sed jam illud genus expecto
quale sit quod dixisti : Esse tendit, et non est. R. Quidni
expectes? Eadem illa sunt , quorum multa supra memo-
ravimus. Annon tibi videtur imago tua de speculo quasi
tu ipse velle esse , sed ideo esse falsa, quod non est? A.
Valde hoc videtur. R. Quid omnis pictura vel cujuscemodi
simulacrum, et id genus omnia opificum , nonne illud esse
contendunt, ad cujus quidque similitudinem factum est?
A. Prorsus adducor. R. Jam ea quibus vel dormientes
vel furentes falluntur, concedis, ut opinor , in eo esse
genere. A. Et nulla magis : nam ulla magis tendunt talia
esse , qualia vel vigilantes vel sani cernunt, et eo tamen
falsa sunt, quo id quod tendunt, esse non possunt. R.
Quid jam de turrium motu, vel de merso remo , vel de
umbris corporum plura dicam? Planum est, ut arbitror,
ex hac regula csse metienda. A. Planissimum. R. Taceo
de caeteris sensibus, nam nemo considerans non hoc in-
veniet, falsum appellari in rebus ipsis quas sentimus, quod
esse aliquid tendit et non est.

 

