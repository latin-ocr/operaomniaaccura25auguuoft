444 s. AUGusTffll EPISCOPI

amas ἱ) A. Fateor. R. Quid cum te immortalem esse didice-
ris, satis-ne erit? Α. Erit id quidem magnum, sed id mihi
parum. R. Hoc tamen quod parum est quantum gaude-
bis? Α. Plurimum. R. Nihil jam flebis? A. Nihil omnino.
R. Quid si ipsa vita talis esse inveniatur, ut in ea tibi nihil
amplius quam nosti nosse liceat, temperabis a lacrymis?
A. Imo tantum flebo ut vita nulla sit. R. Non igitur vivere
propter ipsum vivere amas, sed propter scire. A. Cedo con-
clusioni. R. Quid si eadem ipsa rerum scientia miserum
faciat? A. Nullo id quidem pacto fieri posse credo. Sed si ita
est, nemo esse beatus potest, non enim nunc aliunde sum
miser, nisi rerum ignorantia. Quod si et rerum seientia mi-
serum facit, sempiterna miseria est. R. Jam video toturn
quod cupis: nam quoniam neminem sci. :itia miserum esse
credis, ex quo probabile estut intelligentia efficiat beatum:
beatus autem nemo nisi vivens, et nemo vivit quinon est.
Esse vis, vivere et intelligere3 sed esse ut vivas, vivere ut
intelligas. Ergo esse te scis, vivere te scis, intelligere te scis.
Sed utrum ista semper futura sint, an nihil horum futu-
rum sit, an maneat aliquid semper, et aliquid intercidat,
an minui et augeri haec possint, cum omnia mansura siut,
nosse vis. A. Ita est. R. Si igitur probaverimus semper nos
esse victuros, sequetur etiam semper futuros. A. Sequetur.
R, Restabit quaerere de intelligendo.

 

