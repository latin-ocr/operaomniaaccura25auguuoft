204 S. AUGUSTINI Emseom

rent, ne me propter se illa dicere putarent. quse inter
haec verba dixerim. Quia et revera nec ea dicerem , nec
sic ea dicerem, sime ab eis audiri viderique sentirem :
nec, si dicerem,sic acciperent quomodo mecum et mihi
coram te de familiari affectu animi mei.

IX. Inhorrui timendo, ibidemque inferbui sperando et
exultando in tua misericordia, Pater. Et haec omnia exi-
bant per oculos meos ct vocem meam, cum conversus ad
nos Spiritus tuus bonus ait nobis z « Filii hominum, quous-
» que graves corde P Ut quid diligitis vanitatem, et quaeritis
>› mendacium? » Dilexeram enim vanitatem, et quaesieram
mendacium. Et tu, Domine, jam magnificaveras sanctum
tuum, suscitans eum a mortuis, et collocans ad dexteram
tuam ¹, unde mitteret ex alto promissionem suam Paracle-
tum Spiritum veritatis‘2 ε et miserat eum jamss, sed ego
nesciebam. Miserat eum, quia jam magnificatus erat, re-
surgens a mortuis, et ascendens in coelum. Ante autem
Spiritus nondum erat datus, quia J esus nondum erat cla-
rificatus 4 2 et clamabat prophetia: « Quousque graves
» corde? Ut quid diligitis vanitatem, et quaeritis menda-
» cium? Etscitote quoniam Dominus magnificavit Sanctum
» suum. » Clamat: «Quousque, » clamat: « Scitote. n Et
ego tandiu nesciens vanitatem dilexi, et mendacium quae-
sivi, et ideo audivi et contremui, quoniam talibus dicitur
qualem me fuisse reminiscebar. In phantasmatibus⁵ enim
quae pro veritate tenueram, vanitas erat et mendacium.
Et insonui multa graviter et fortiter in dolore recordatio-
nis meae. Quae utinam audissent qui adhuc usque diligunt
vanitatem et quaerunt mendacium. Forte conturbarentur,

¹ Marc. xvi, 19. —- 2 Joan.x1v,16. 17- - 3 Act. 11, 1-4. - 4 Joan.
vn, 39. -- 5 Augustinus in hujus operis lib. 111, cap. 6, phantasias vocat eo-
rum quae omnino non sunt corporum imagines, quasi ipse Manichaeis olim
adliaerens pro veritate amplexabatur.

 

 

