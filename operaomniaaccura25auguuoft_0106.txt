96 S. annosum Emscori

tem , patienter intueor opinantem hominem, nec illi
obesse video , cum de te, Domine creator omnium, non
credat indigna, si forte situs et habitus creaturae corporalis
ignoret. Obest autem si hoc ad ipsam doctrinae pietatis
formam pertinere arbitretur, et pertinacius affirmare au-
deat quod ignorat. Sed etiam talis infirmitas in fidei cuna-
bulis a charitate matre sustinetur , donec assurgat novus
homo in virum perfectum, et circumferri non possit omni
vento doctriua: 1. In illo autem qui doctor, qui auctor,
qui dux et princeps eorum quibus illa suaderet, ita fieri au-
sus est , ut qui eum sequerentur, non quemlibet homi-
nem , sed Spiritum tuum sanctum se sequi arbitrarentur ι
quis tantam dementiam, sicubi falsa dixisse convinceretur,
non detestandam longeque abjiciendam esse judicaret?
Sed tamen nondum liquido compereram utrum etiam se-
cundum ejus verba vicissitudines longiorum et breviorum
dierum atque noctium, et ipsius noctis et diei, et deliquia
luminum ‚ et si quid ejusmodi in aliis libris legeram, pos-
set exponi, ut si forte posset, incertum quidem mihi fie-
ret utrum ita se res haberet, an non ita ε sed ad fidem
meam illius auctoritatem propter creditam sanctitatem
praeponerem.

¹ Ephes. iv, 13, 14.

 

