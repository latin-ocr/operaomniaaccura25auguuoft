coRFEssmNUM, Lis. xm. 383

tu solus in abdito dijudicationis tuae, sicut ante quam fie-
ret firmamentum : « Dividas inter lucem et tenebras 3 » sed
etiam spiritales tui in eodem firmamento positi atque dis-
tincti, manifestata per orbem gratia tua ι «Luceant super
» terram, et dividant inter diem et noctem, et significent
» tempora, » quia vetera transierunt, ecce facta sunt
nova, et quia propior est nostra salus quam cum credidi-
mus ¹ 3 et quia nox praecessit, dies autem appropinquavit,
et quia benedicis coronam anni tui2, mittens operarios in
messem tuam³, in qua seminanda alii laboraverunt, mit-
tens etiam in aliam sementem4, cujus messis in fine⁵. Ita
das vota optanti, et benedicis annos justi, tu autem idem
ipse es, et in annis tuis qui non deficiunt ⁶, horreum prae-
paras annis transeuntibus. AEterno quippe consilio pro-
priis temporibus bona coelestia das super terram.

XXIII. Quoniam quidem alii datur per Spiritum sermo
sapientiae tanquam « Luminare majus, »propter eos qni
perspicuae veritatis luce delectantur tanquam in principio
diei, alii autem sermo scientiae secundum eumdem Spiri-
tum, tanquam « Luminare minus, » alii fides, alii donatio
curationum, alii operationes virtutum, alii prophetia, alii
dijudicatio spirituum, alteri genera linguarum, et haec
omnia tanquam ι( Stellae. » Omnia enim haec operatur unus
atque idem Spiritus, dividens propria unicuique prout
vult, et faciens apparere sidera in manifestatione ad utili-
tatem7. Sermo autem scientiae qua continentur omnia
sacramenta, quae variantur temporibus tanquam «Luna, »
et caeterae notitiae donorum ‚ quae deinceps tanquam
« Stellae » commemorata sunt, quantum differunt ab illo
candore sapientiae, quo gaudet praedietus dies, tantum ιι In
» principio noctis sunt. » His enim sunt necessaria, quibus

¹ Rom. xm, 11. —- ² Psal. Lx1v, 12.—- 3 Matth. ix, 38. — 4 Joan. iv, 38.
— ⁵ Matth.x1n, 39. — 6 Psal. ei, 28. —- 7 1 Cor. ιιι, 7-11.

