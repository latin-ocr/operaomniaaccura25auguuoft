 

soLlLoQUiomJM, Lm. ιι. 445

 

CAPUT II.

Veritas perpetua.

II. A. MAmFEsnssva ordinem video atque brevissi-
mum. R. Hic ergo esto nunc, ut interroganti caute firme-
que respondeas. A. Isthic sum. R. Si manebit semper
mundus iste, verum est muudum semper mansurum esse?
A. Quis hoc dubitet? R. Quid si non manebit, nonne ita
verum est mundum non esse mensurum? A. Nihil resisto.
R. Quid cum interierit, si interiturus est, nonne tunc id
erit verum, mundum interisse? Nam quandiu verum non
est, mundum occidisse, non occidit: repugnat igitur ut
mundus occiderit, et verum non sit mundum occidisse.
A. Et hoc concedo. R. Quid illud? Videtur-ne tibi verum
aliquid esse posse, ut veritas non sit? A. Nullo modo.
R. Erit igitur veritas, etiamsi mundus intereat. A. Ne-
gare non possum. R. Quid si ipsa veritas occidat, nonne
verum erit veritatem occidisse? A. Et istud quis negat?
R. Verum autem non potestesse, si veritas non sit. A. J am
hoc paulo ante concessi. R. Nullo modo igitur occidet

veritas. A. Perge ut coepisti, nam ista collectione nihil est
verius.

cxxxii. 29

