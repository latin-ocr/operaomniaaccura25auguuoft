66 ’ s. Auens-nm EHSCOP}

catur, conjugio cognitam ‚ sed quam indagaverat vagus
ardor inops prudentiae ε sed unam tamen , ei quoque ser-
vans thori fidem : in qua sane experirer exemplo meo,
quid distaret inter conjugalis placiti modum quod foede-
ratum esset generandi gratia, et pactum libidinosi amoris,
ubi proles etiam contra votum nascitur, quamvis jam nata
cogat se diligi. ’

ΙΙΙ. Recolo etiam cum mihi theatrici carminis certamen
inire placuisset ‚ mandasse mihi nescio quem haruspicem,
quid ei dare mercedis vellem ut vincerem ε me autem foeda
illa sacramenta detestatum et abominatum respondisse ,
nec si corona illa esset immortaliter aurea ‚ muscam pro
victoria mea necari me sinere. Necaturus enim erat ille in
sacrificiis suis animantia ‚ et illis honoribus invitaturus
mihi suffragatura daemonia videbatur. Sed hoc quoque
malum non ex tua castitate repudiavi, Deus cordis mei.
Non enim amare te noveram, qui nisi fulgores corporeos
cogitare non noveram. Talibus enim figmentis suspirans
anima , nonne fornicatur abs te, et fidit in falsis, et pascit
ventos? Sed videlicet sacrificari pro me nollem daemoni-
bus , quibus me illa superstitione ipse sacrificabam. Quid
est enim aliud «ventos pascere ¹,» quam ipsos pascere, hoc
est errando eis esse voluptati atque derisui? ⁴

¹ osee xn, 1.

