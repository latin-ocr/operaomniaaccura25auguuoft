5212 S. AUGUSTlm EPISCOPI

quod securiores frigidius et lentius diceremus, gaudea-
musque nobis occasionem dari, ubi motus animi nostri'sine
fructificatione non transeat.

XXII. Si autem de aliquo errato nostro vel peccato nos
moestitudo comprehendit, non tantum meminerimus sa-
crificium Deo spiritum esse contribulatum¹, sed etiam il-
lud: « Quia sicut aqua ignem, sic eleemosyna extinguit
>› peccatum2. » Et: « Quia misericordiam, inquit, volo
ι) quam sacrificiumss. » Sicut ergo si periclitaremur incen-
dio, ad aquam utique curreremus, quo posset extingui,
et gratularemur si quis eam de proximo offerret: ita si de
nostro foeno aliqua peccati flamma surrexit, et propterea
conturbamur , data occasione misericordissimi operis ,
tanquam de oblato fonte gaudeamus, ut inde illud quod
exarserat opprimatur. Nisi forte tam stulti sumus, ut ala-
crius arbitremur cum pane currendum, quo ventrem esu-
rientis impleamus, quam cum verbo Dei, quo mentem
istud edentis instruamus. Huc accedit, quia si tantum
modo prodesset hoc facere, non facere autem nihil obes-
set3 infeliciter in periculo salutis, non jam proximi, sed
nostrae, oblatum remedium sperneremus. Cum vero ex ore
Domini tam minaciter sonet.- « Serve nequam et piger,

» dares pecuniam meam nummulariis⁴z » quae tandem-

dementia est, quoniam peccatum nostrum nos angit, ideo
rursus velle peccare, non dando pecuniam dominicam
volenti et petenti? His atque hujusmodi cogitationibus et
considerationibus depulsa caligine taediorum, ad catechi-
zandum aptatur intentio, ut suaviter imbibatur, quod
impigre atque hilariter de charitatis ubertate prorumpit.
Haec enim non tam ego tibi, quam omnibus nobis dicit
ipsa dilectio, quae diffusa est in cordibus nostris per Spi-
ritum sanctum, qui datus est nobis⁵.

¹ Psal, L, 19. — ² ticeli, 111, 33. - 3 Oseae, vi, 6. -431atth‚ xxv, 26. —
³ Rom. v, 5.

 

