 

nn cuncuizannis nummus. 511

mino Deo tanto potiore praecedi, ut eo ipso quo nostrum
amamus ordinem , inordinati esse cupiamus? Nemo enim
melius ordinat quid agat, nisi qui paratior est non agere
quod divina potestate prohibetur, quam cupidior agere
quod humana cogitatione meditatur. « Quia multae cogi-
» tationes sunt in corde viri, consilium autem Domini ma-
» net in aeternum ¹. »

XXL Si vero ex aliquo scandalo perturbatus animus
non valet edere serenum jucundumque sermonem, tantam
esse charitatem oportet in eos pro quibus Christus mor-
tuus est, volens eos pretio sanguinis sui ab errorum saecu-
larium morte redimere3 ut hoc ipsum quod nobis tristi-
bus nuntiatur, praesto esse aliquem qui desideret fieri
Christianus, ad consolationem illius resolutionemque tris-
titiae valere debeat, sicut solent lucrorum gaudia dolorem
lenire damnorum. Non enim scandalum nos constristat
alicujus, nisi quem perire ant per quem perire infirmum
vel credimus vel videmus. Ille igitur qui initiandus adve-
nit, dum speratur posse proficere, dolorem deficientis
abstergat. Quia et si timor ille suggeritur, ne fiat prose-
lytus filius gehennas, dum multi tales versantur ante ocu-
los, ex quibus oriuntur ea, quibus urimur, scandala, non
ad retardandos nos pertinere debet, sed magis ad excitan-
dos et acuendos: quatenus quem imbuimus moneamus,
ut caveat imitationem eorum, qui non ipsa veritate, sed
solo nomine Christiani sunt3 nec eorum turba commotus,
aut sectari velit eos, aut Christum nolit sectari propter
eos, et aut nolit esse in Ecclesia Dei ubi illi sunt, aut ta..
lis ibi velit esse quales illi sunt. Et nescio quomodo in
hujusmodi monitis ardentior sermo est, cui fomitem sub-
ministrat praesens dolor :aut non solum pigriores non si-
mus, sed eo ipso dicamus accensius atque vehementius,

Prov. xix, 21.

33.

