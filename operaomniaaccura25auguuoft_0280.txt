268 S. Auons'nm EPISCOPI

Psalterium frequentatur, ab auribus meis removeri velim
atque ipsius Ecclesiae, tutiusque mihi videtur quod de
Alexandrino episeopo Athanasio saepe milii dictum eom-
memini, qui tam modico flexu vocis faciebat sonare lec-
torem Psalmi, ut pronuntianti vicinior esset quam canenti.
Verumtamen cum reminiscor lacrymas meas quas fudi ad
cantus Ecclesiae tuae in primordiis recuperata? fidei meae,
et nunc ipso quod moveor, non cantu, sed rebus quae
cantantur, cum liquida voce et convenientissima modu-
latione cantantur, magnam instituti hujus utilitatem rur-
sus agnosco. Ita fluctuo inter periculum voluptatis et expe-
rimentum salubritatis, magisque adducor, non quidem
irretractabilem sententiam proferens , cantandi eonsuetu-
dinem approbare in Ecclesia, ut per oblectamenta aurium
infirmior animus in affectum pietatis assurgat. Tamen
*cum mihi accidit ut me amplius cantus quam res quae
canitur moveat, poenaliter me peccare confiteor, et tunc
mallem non audire cantantem, Ecce ubi sum, flete mecum
et pro me flete, qui aliquid boni vobiscum intus agitis
unde faeta procedunt. Nam qui non agitis , non vos haec
movent. Tu autem, Domine Deus meus, exaudi, respice,
ct vide, et miserere, et sana me , in cujus oculis mihi
quaestio faetus sum, et ipse est languor meus.

 

