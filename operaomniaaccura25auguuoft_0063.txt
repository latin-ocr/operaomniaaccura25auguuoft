CONFESSIONUM‚ Lm. 111. 53

versum et carmen etiam ad vera pulmenta transfero:
volantem autem Medeam etsi cantabam, non asserebam,
etsi cantari audiebam, non credebam ε illa autern credidi.
Vae, vae! quibus gradibus deductus sum in profunda in-
feri? quippe laborans et aestuans inopia veri, cum te, Deus
meus, (tibi enim confiteor qui me miseratus es et nondum
confitentem) cum te non secundum intellectum mentis ,
quo me praestare voluisti belluis, sed secundum sensum
carnis quaererem. Tu autem eras interior intimo meo, et
superior summo meo. Offendi illam mulierem audacem ,
inopem prudentiae, aenigma Salomonis, sedentem super
sellam in foribus , et dicentem z « Panes occultos libenter
» edite, et aquam dulcem furtivam bibite1. » Quae me
seduxit, quia invenit foris habitantem in oculo carnis
meae, et talia ruminantem apud me, qualia per illum
vorassem.

ΜΜᾺἏΜΜΜΜΜΜΜΜΜΜΜΜΜΜΜΜΜΜΜΜΜΜΜΛΛΜ

CAPUT VH.

I Doctrina Mam'clzoeorum absurda cui suffivgaba-
tur. II. Leges pro ratione temporum mutari posse.

XII. NESCIEBAM enim aliud vere quod est, et quasi acu-
tule movebar ut suffragarer stultis deceptoribus, cum a
me quaererent unde malum·⁷ et utrum forma corporea
Deus finiretur et haberet capillos et ungues, et utrum
justi existimandi essent qui haberent uxores multas simul,
et occiderent homines, et sacrificarent de animalibus.
Quibus rerum ignarus perturbabar, et recedens a veritate

1 Prov. lx, ¹7·

