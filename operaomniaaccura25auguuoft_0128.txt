118 s. Anausnm nmscom

vero etiam comperi ad imaginem tuam hominem a te sac-
tum, a spiritalibus filiis tuis quos de matre catholica per
gratiam regenerasti, non sic intelligi ut humani corporis

forma te terminatum crederent atque cogitarent: quan-'

quarn quomodo se haberet spiritalis substantia, ne quidem
tenuiter atque in aenigmate suspicabar, tamen gaudens
erubui non me tot annos adversus catholicam fidem, sed
contra carnalium cogitationum figmenta latrasse. Eo quippe
temerarius et impius fueram, quod ea quae debebam quae-
rendo discere, accusando dixeram. Tu enim altissime et
proxime, secretissime et praesentissime, cui membra non
sunt alia majora et alia minora, sed ubique totus es, et
nusquam locorum es, non es utique forma ista corporea,
> tamen fecisti hominem ad imaginem tuam ε et ecce ipse a
capite usque ad pedes in loco est.

mmumwuwwmwmmmmMMMMMKMva mmmmm

(rapuT tt.

Doctrinam Ecclesiae Ambrosio concionante
intelllgi&

V. CUM ergo nescirem quomodo haee subsisteret imago
tua, pulsans proponerem quomodo credendum esset, non
insultans opponerem quasi ita creditum esset ε tanto igitur
acrior cura rodebat intima mea quid certi retinerem,
quanto me magis pudebat tandiu illusum et deceptum
promissione certorum puerili errore et animositate, tam
multa incerta quasi certa garrisse. Quod enim falsa essent,
postea mihi claruit. Certum tamen erat quod incerta
essent, et a me aliquando pro certis habita fuissent,

