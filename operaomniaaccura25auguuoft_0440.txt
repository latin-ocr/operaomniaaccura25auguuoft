³453

426 3. Λυ6υ3Τ1Ν1 Erlscom

atque ita se si videre potuerit 6336 visuram , sanari se ta-
men posse desperet, nonne se prorsus abjicit atque con-
temnit , nec praeceptis medici obtemperat ‘f A. Omnino ita
est, praesertim quia ea praecepta necesse est ut morbus
dura sentiat. R. Ergo fidei spes adjicienda est. A. Ita cre-
do. R. Quid si credat ita se habere omnia, et 36 speret posse
sanari, ipsam tamen quae promittitur lucem non amet, non
desideret ‚ suisque tenebris quae jam consuetudine ju-
cundae sunt, se arbitretur debere interim esse contentam,
nonne medicum illum nihilominus respuit? A.Prorsus ita
est. R. Ergo tertia charitas necessaria est. Α. Ν11111 omnino
tam necessarium. R. Sine tribus istis igitur anima nulla
sanatur , ut possit Deum suum videre, id est, intelligere.

XIII. Cum ergo sanos habuerit oculos, quid restat ⁶?
A. Ut aspiciat.R. Aspectus animae, ratio est z sed quia non
sequitur ut omnis qui aspicit videat, aspectus rectus at-
que perfectus , id est ‚ quem visio sequitur , virtus voca-
tur: est enim virtus vel recta vel perfecta ratio. Sed etipse
aspectus quamvis jam sanos oculos convertere in lucem
non potest, nisi tria illa permaneant , fides qua credat ita
se rem habere , ad quam convertendus aspectus est, ut
visa faciat beatum : spes qua cum bene aspexerit, se vi-
surum esse praesumat : charitas qua videre perfruique de-
sideret.Jam aspectum sequitur ipsa visio Dei, qui est finis
aspectus , non quod jam non sit, sed quod nihil amplius
habeat quo se intendat : et haec est vere perfecta virtus ,
ratio perveniens ad finem suum, quarn beata vita conse-
quitur. Ipsa autem visio , intellectus est ille qui in anima
est, qui conficitur ex intelligente et eo quod intelligitur :
ut in oculis videre quod dicitur, cx ipso sensu constat,
atque sensibili, quorum detracto quolibet, videri nihil
potest.

