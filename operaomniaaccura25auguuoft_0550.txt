536 s. ancus'rmr Emscom

teS, quod in ejus nomine, quem veluti a sc oppressum et
victum riserant, tanta miracula fierent, poenitendo con-
versi crediderunt in eum millia J udaeorum. Non erant jam
illi temporalia beneficia terrenumque regnum desiderantes
a Deo, nec promissum regem Christum carnaliter expec-
tantes; sed immortaliter intelligentes et diligentes eum,
qui pro ipsis ab ipsis tanta mortaliter pertulit, et eis usque
ad sui sanguinis peccata donavit, et immortalitatem alse
sperandam et desiderandam exemplo suae resurrectionis
ostendit. Itaque jam veteris hominis terrena desideria
mortificantes, et spiritalis vitae novitate flagrantes, sicut
praeceperat in Evangelio Dominus, vendebant omnia quae
habebant, et pretia rerum suarum ante pedes Apostolorum
ponebant, ut ipsi distribuerent unicuique, sicut cuique
opus erat¹ : viventesque in christiana dilectione concordi-
ter, non dicebant aliquid suum, sed erant illis omnia
communia, et anima et cor unum in Deum. Deinde etiam
ipsi a Judaeis carnalibus civibus carnis suae persecutionem
passi atquc dispersi sunt, ut latius Christus eorum disper-
sione praedicaretur, et imitarentur etiam ipsi patentiam
Domini sui : quia qui eos mansuetus passus fuerat, man-
suefactos pro se pati jubebat.

XLIII. Ex ipsis sanctorum persecutoribus fuerat etiam
apostolus Paulus, et in Christianos maxime saeviebat : sed
postea credens etApostolus factus, missus est ut gentibus
Evangelium praedicaret, graviora perpessus pro nominc
Christi, quam fecerat contra nomen Christi. Ecclesias au-
tem constituens per omnes gentes qua Evangelium semi-
nabat, impensc praecipiebat, ut quoniam ipsi ex idolorum
cultu venientes. etad unum Deum colendum rudes, non
facile poterant rebus suis venditis et distributis servire
Deo, oblationes facerent in pauperes sanctorum qui crant

¹ Act. 11,.'4l;et1v,34

 

