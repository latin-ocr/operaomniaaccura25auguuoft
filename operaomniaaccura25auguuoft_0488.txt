474 s, Aucus'nm EPISCOPI

tione aliqua verum est, et ob hoc non ad liquidumverum,
nihil erit fortasse quod impediat disputandi rationem,
quominus ipsa veritas esse doceatur. A. Interim quaera-
mus de corpore : nam ne hoc quidem cum constiterit, vi-
deo istam controversiam terminatam. R. Unde scis quid
velit Deus? Itaque attende: nam ego puto corpus aliqua
forma et specie contineri, quam si non haberet, corpus
non esset : si veram haberet, animus esset. An aliter
putandum est? A. Assentior in parte, de caetero dubito ι
nam nisi teneatur aliqua figura, corpus non esse concedo.
Quomodo autem si eam veram haberet, animus esset, non
satis intelligo.. R. Nihil-ne tandem de primi libri exordio,
et de illa tua geometrica recordaris? A. Bene commemo-
rasti: recordor prorsus, ac libentissime. R. Tales-ne in
corporibus figurae inveniuntur, quales illa disciplina de-
monstrat? A. Imo incredibile est quanto deteriores esse
convincuntur. R. Quas ergo istarum veras putas?A. Ne

quaeso etiam istuc me interrogandum putes. Quis enim ·

mente tam caecus est qui non videat, istas quae in geome-
trica docentur, habitare in ipsa veritate, aut in his etiam
veritatem ε illas vero corporis figuras, siquidem quasi ad
istas tendere videntur , habere nescio quam imitationem
veritatis, et ideo falsas esse? Jam enim totum illud quod
ostendere moliebaris intelligo.

 

