conressmivmvt ‚ ΜΒ.Π x1. 291

ΝῚΜΝΙΙἎΛΛΑΝΑΛΙἋΛΛΙἉΛΛΑΛ QWWWWWWUNWMMWWWUWVQMMMM

CAPUT V.

Ex nz'lzz'lo conditas mandas.

VII. Quomono autem fecisti coelum et terram ‚ et quae
machina tam grandis operationis tuae? Non enim sicut
homo artifex formans corpus de corpore , arbitratu animae
valentis imponere utcumque speciem quam cernit in se-
metipsa interno oculo. Et unde hoc valeret, nisi quia tu '
fecisti eam? Et imponit speciem jam existenti et habenti
ut esset3 veluti terrae, aut lapidi, aut ligno , aut auro ‚
aut id genus rerum cuilibet. Et unde ista essent, nisi tu
instituisses ea? Tu fabro corpus ‚ tu animum membris
imperitantem fecisti : tu materiam unde facit aliquid : tu
ingenium quo artem capiat, et videat intus quid faciat
foris z tu sensum corporis quo interprete trajiciat ab animo
ad materiam id quod facit ‚ et renuntiet animo quid fac-
tum sit3 ut ille intus consulat praesidentem sibi veritatem,
an bene factum sit. Te laudant haec omnia creatorem om-
nium 2 sed tu quomodo facis ea? quomodo fecisti, Deus,
coelum et terram? Non utique in coelo neque in terra fe-
cisti coelum et terram : neque in aere aut in aquis⁷ quo-
niam et haec pertinent ad coelum et terram. Neque in uni-
verso mundo fecisti universum mundum ‚ quia non. erat *i
ubi fieret antequam fieret ut esset. Nec manu tenebas ali-
quid unde faceres coelum et terram3 nam unde tibi hoc
quod tu non feceras, unde aliquid faceres ‘3 Quid enim est,

19.

