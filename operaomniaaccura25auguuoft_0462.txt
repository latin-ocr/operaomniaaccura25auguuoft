448 s. Auoos‘nm El’lscom

mmmmm

 

CA PUT iv.

Exsiclsc'tatz's ,ςειι ver-itatis perpetuitate possit-ne col-
'liga' anz'moe immortalitas.

V. Α. O plumbeum pugionem! Posses enim concludere
homiuem esse immortalem, si tibi concessissem nunquam
istum mundum esse posse sine homine, eumque mundum
esse sempiternum. R. Bene quidem vigilas. Sed tamen non
parum est quod confecimus, rerum naturam sine anima
esse non posse, nisi forte in rerum natura falsitas aliquando
non erit. A. Istud quidem consequens esse confiteor. Sed
jam amplius deliberandum censeo , utrum superius con-u
cessa non nutent. Non enim parvum gradum ad animae
immortalitatem factum esse video. R. Satis-ne considerasti,
ne quid temere dederis? Α. Satis quidem, sed nihil video
quo me arguam temeritatis. R. Ergo confectum est rerum
naturam sine anima viva esse non posse. A. Confectum
hactenus , ut possint vicissim aliae nasci, aliae mori. R.
Quid si de natura rerum falsitas auferatur, noune fiet ut
vera sint omnia ῩΑ. Consequi video. R. Responde unde
tibi videatur paries iste verus esse. A. Quia ejus non fallor
aspectu. R. Ergo quia ita est ut videtur. A. Etiam. R.
Si igitur aliquid inde falsum cst quod aliter videtur atque
est, inde verum quod ita ut est videtur, ablato eo cui
videtur, nec falsum quidquam, nec verum est. At si falsi-
tasin rerum natura non sit, vera sunt omnia. Nec videri
quidquam nisi viventi animae potest. Manet igitur anima
in rerum natura , si auferri falsitas non potest, manet,

 

 

 

