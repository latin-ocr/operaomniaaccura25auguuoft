SOLlLoQUIORUM‚ Lm. 11. 471

forte propterea quod argentum melius est ‚ et quasi
in contumeliam ejus dicitur ε plumbi autem quidam
velut honor est, si falsum argentum vocetur. Α. Pror-
sus explicasti quod volebam. Et ideo credo jure in·-
fames intestabilesque haberi, qui muliebri habitu se
ostentant, quos nescio utrum falsas mulieres, an falsos
viros melius vocem. Veros tamen histriones, verosque in-
fames sine dubitatione possumus vocare : aut si latent, nec
infame quidquam nisi a turpi fama nominatur, veros ne-
quam non sine veritate dicimus, ut opinor. R. Alius
locus nobis erit de istis rebus disserendi : multa enim fiunt,
quae quasi facie populari turpia videntur, aliquo tamen
fine laudabili honesta monstrantur. Et magna quaestio est,
utrum patriae liberandae causa muliebri tunica indutus,
debeat hostem decipere ‚ *hoc ipso quo mulier falsa sit,
fortasse verior vir futurus. Et utrum sapiens qui aliquo
modo certum habeat , necessariam fore vitam suam rebus
humanis, malit emori frigore , quam foemineis vestibus,
si aliud non sit, amiciri. Sed de hoc, ut dictum est, alias
videbimus. Profecto enim cernis quantas inquisitionis in-
digeat, quatenus ista progredi debeant, ne in quasdam
inexcusabiles turpitudines decidatur. Nunc autem quod
praesenti quaestioni satis cst, jam puto apparere, neque

- dubitari non esse falsum quidquam, nisi veri aliqua imita-
tione.

