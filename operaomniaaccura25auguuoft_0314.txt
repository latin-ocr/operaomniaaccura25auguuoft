302 ε. ,incusum EPISCOPI

tempus, neque enim inveniemus quid suerit longum,
quando ex quo praeteritum est, non est. Sed dicamus :
Longum suit illud praesens tempus, quia cum praesens
esset, longum erat. Nondum enim praeterierat ut non esset,
et ideo erat quod longum esse posset. Postea vero quam
praeteriit, simul et longum esse destitit, quod esse des·-
tltl't.

XIX. Videamus ergo, o anima humana, utrum praesens
tempus possit esse longum ε datum enim tibi est, sentire
moras atquc metiri. Quid respondebis mihi? an centum
anni praesentes longum tempus est? vide prius utrum pos-
sint praesentes esse centum anni. Si enim primus eorum
annus agitur, ipse praesens est, nonaginta vero et novem
futuri sunt, et ideo nondum sunt : si autem secundus
annus agitur, jam unus est praeteritus, alter praesens, cae-
teri futuri. Atque ita si mediorum quemlibet centenarii
hujus numeri annum praesentem posuerimus, ante illum
praeteriti erunt, post illum futuri ι quocirca centum anni
praesentes esse non poterunt. Vide saltem utrum qui agi-
tur unus, ipse sit praesens. Et ejus enim si primus agitur
mensis , futuri sunt caeteri : si secundus, jam et primus
praeteriit, et reliqui nondum sunt. Ergo nec annus qui
agitur, totus est praesens t et si non totus est praesens, non
est annus praesens. Duodecim enim menses annus est,
quorumquilibet unus mensis qui agitur, ipse praesens est:
caeteri autem , praeteriti aut futuri. Quanquam neque
mensis qui agitur, praesens est, sed unus dies : si primus,
suturis caeteris ι si novissimus, praeteritis caeteris3 si me-
diorum quilibet, inter praeteritos et futuros.

XX. Ecce praesens tempus quod solum inveniebamus
longum appellandum , vix ad unius diei spatium contrac—
tum est. Sed discutiamus etiam ipsum ‚ quia nec unus dies
totus est praesens. Nocturnis enim et diurnis horis omni-

