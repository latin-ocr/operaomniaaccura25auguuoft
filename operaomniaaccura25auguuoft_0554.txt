540 s. mensum muscom

his corporibus reddant homines factorum suorum rationem
in quibus ea fecerunt3 et in his mereantur aut commuta-
tionem coelestis incorruptionis pro meritis pietatis, aut
corruptibilem eorporis conditionem pro meritis iniquitatis,
non quae‘morte solvatur, sed quae materiam sempiternis
doloribus praebeat.

XLVII. Fuge ergo per immobilem fidem et mores bo-
nos, fuge, frater, illa tormenta, ubi nec tortores deficiunt,
nec torti moriuntur3 quibus sine fine mors est, non posse
in cruciatibus mori. Et exardesce amore atque desiderio
sempiternae vitae sanctorum, ubi nec operosa erit actio, nec
requies desidiosa : laus erit Dei sine fastidio⁷ sine defectu :
nullum in animo taedium, nullus labor in corpore 3 nulla
indigentia, nec tua cui subveniri desideres, nec proximi
cui subvenire festines. Omnes deliciae Deus erit et satietas
sanetae civitatis in illo et de illo sapienter beateque viven-
tis, Efliciemur enim, sicut ab illo promissum speramus et
expectamus, aequales Angelis Dei ², et eum eis pariter illa
Trinitate perfruemur jam per speciem, in qua nunc per
fidem ambulamus2. Credimus enim quod non videmus ‚
ut ipsis meritis fidei etiam videre qnod credimus et inhae-
rere mereamur: ut aequalilatem Patris et Filii et Spiritus
sancti, et ipsius Trinitatis unitatem, quomodo sint haec
tria unus Deus, non jam verbis fidei et strepentibus sylla-
bis personemus, sed contemplatione purissima et ardentis-
sima in illo silentio sorbeamus.

XLVIII. Haec tene fixa in eorde tuo, et invoca Deum
eui credi& ut tueatur te adversus tentationes diaboli : et
esto cautus, ne tibi aliunde hostis ille subrepat, qui ad
solatium malevolentissimum damnationis suae, cum quibus
damnetur inquirit. Non enim per eos solos qui Christianum
nomen oderunt, et dolent eo nomine occupatum csse or-

¹ Luc. xx. 36. — ² 2 Cor. v, 7.

 

 

