souLononuu, Lm. 11. 455

inter ipsos differret ‚ et eos quos expergefacti ac sani allo-
quimur et videmus, numquidnam eos falsos diceremus ἱ)
Α. Quo pacto istud recte diceretur? R. Ergo si eo veri
essent, quo veri simillimi apparerent , nihilque inter eos
et veros omnino distaret, eoque falsi quo per illas vel alias
differentias dissimiles convincerentur, nonne similitudi-
nem veritatis matrem , et dissimilitudinem falsitatis esse
fatendum est? Α. Νοη habeo quid dicam ‚ et pudet me
tam temerariae consensionis meae superioris.

XIV. R. Ridiculum est si pudet, quasi non ob idipsum
elegerimus hujusmodi sermocinationes, quae, quoniam
cum solis nobis loquimur, Soliloquia vocari et inscribi
volo, novo quidem et fortasse duro nomine , sed ad rem
demonstrandam satis idoneo. Cum enim neque melius
quaeri veritas possit ‚ quam interrogando et respondendo,
et vix quisquam inveniatur, quem non pudeat convinci
disputantem ‚ eoque pene semper eveniat, ut rem bene
inductam ad discutiendum inconditus pervicaciae clamor
explodat, etiam cum laceratione animorum , plerumque
dissimulata , interdum et aperta ‚ pacatissime, ut opinor,
et commodissime placuit, a me ipso interrogatum mihique
respondentem , Deo adjuvante , verum quaerere : quare
nihil est quod vereare, sicubi te temere illigasti, redire
atque resolvere ε aliter hinc enim evadi non potest.

