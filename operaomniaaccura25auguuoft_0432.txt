4 18 s. AUGcsTrm muscom

certa et aeterna requirenda. Hoc facio, Pater , quia hoc
solum novi, sed unde ad te perveniatur ignoro. Tu mihi
suggere, tu ostende ‚ tu viaticum praebe. Si fide te inve-
niunt, qui ad te refugiunt, fidem da : si virtute ‚ virtu-
tem : si scientia, scientiam. Auge in me fidem ‚ auge
spem , auge charitatem. O admiranda et singularis boni-
tas tua ἔ

VI. Ad te ambio ‚ et quibus rebus ad te ambiatur , a
te rursum peto. Tu enim si deseris , peritur ι sed non de-
seris, quia tu es summum bonum, quod nemo recte quae-
sivit, et minime invenit. Omnis autem recte quaesivit,
quern tu recte quaerere fecisti. Fac me, Pater ‚ quaerere
te, vindica me ab errore ι quaerenti te mihi nihil aliud
pro te occurrat. Si nihil aliud desidero quam te , inve-
niam te jam quaeso , Pater. Si autem est in me superflui
alicujus appetitio , tu ipse me munda, et fac idoneum ad
videndum te. Caeterum de salute hujus mortalis corporis
mei, quandiu nescio quid mihi ex eo utile sit, vel eis
quos diligo, tibi illud committo, Pater sapientissime atque
optime ‚ et pro eo quod ad tempus admonueris depreca-
bor : tantum oro excellentissimam clementiam tuam , ut
me penitus ad te convertas ‚ nihilque mihi repugnare fa-
cias tendenti ad te, jubeasque me dum hoc ipsum corpus
ago atque porto, purum, magnanimum ⁷ justum , pru-
dentemque esse, perfectumque amatorem perceptorem-
que sapientiae tuae ‚ et dignum habitatione atque habita-
torem beatissimi regni tui ε amen. Amen.

