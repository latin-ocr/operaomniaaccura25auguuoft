com-Essmnuu, Lm. vm. 183

» periculis? Et per quot pericula pervenitur ad grandius
» periculum? Et quando istuc erit? Amicus autem Dei
» si voluero ‚ ecce nunc fio. » Dixit hoc⁷ et turbidus par-
turitione novae vitae, reddidit oculos paginiS, et legebat
et mutabatur intus ubi tu videbas ‚ ct exuebatur mundo
mens ejus, ut mox apparuit. Namque dum legit et volvit
fluctus cordis sui, infremuit aliquando et discrevit, de-
crevitque meliora 3 jamque tuus, ait amico suo3 «Ego jam
» abrupi me ab illa spe nostra ‚ et Deo servire statui, et

n hoc ex hora hac in hocloco aggredior. Te si piget imi-
» tari, noli adversari.»Respondit ille, adhaerere se socium
tantae mercedis tantaeque militiae. Et ambo jam tui aedi-
ficabant turrim sumptu idoneo relinquendi omnia sua et
sequendi te 1. Tum Pontitianus, et qui cum eo per alias
horti partes deambulabant , quaerentes eos devenerunt in
eumdem locum, et invenientes admonuerunt ut redirent,
quod declinasset dies. At illi narrato placito et proposito
suo ‚ quoque modo in eis talis voluntas orta esset atque
firmata, petiverunt ne sibi molesti essent, si adjungi re—
cusarent. Isti autem nihilo mutati a pristinis, fleverunt se
tamen, ut dicebat , atque ilh's pie congratulati sunt et
commendaverunt se orationibus eorum, et trahentes cor
in terra, abierunt in palatium3 illi autem affigentes cor
coelo, manserunt in casa. Et ambo habebant sponsas. Quae
posteaquam hoc audierunt , dicaverunt etiam ipsae virgi-
nitatem tibi.

¹ Luc. xiv, 26-35.

