 

εοΝΡΕεειοΝυΜ, Lm. 111· 61

XX. Unde illud etiam, quod cum mihi narrasset ipsum
visum ‚ et ego ad id trahere conarer, ut illa se potius non
desperaret futuram esse quod eram3 continuo sine aliqua
haesitatione : (ι Non ‚ inquit 3 non enim mihi dictum est ;
» Ubi ille, ibi et tu 3 sed : Ubi tu , ibi et ille. »Confiteor
tibi , Domine, recordationem meam quantum recolo, quod
saepe non tacui , amplius me isto per matrem vigilantem
responso tuo ‚ quod tam vicina interpretationis falsitate
turbata non est ‚ et tam cito vidit quod videndum fuits3
quod ego certe antequam dixisset non videram, etiam
tum commotum fuisse quam ipso somnio , quo foeminae
piae gaudium tanto post futurum, ad consolationem tunc
praesentis sollicitudinis ‚ tanto ante praedictum est. Nam
novem ferme anni secuti sunt ‚ quibus ego in illo limo pro-1
fundi ac tenebris falsitatis ‚ cum saepe surgere conarer, et
gravius alliderer ‚ volutatus sum ε cum tamen illa vidua
casta ‚ pia et sobria, quales amas ‚ jam quidem spe alacrior,
sed fletu et gemitu non segnior, non desineret horis om—
nibus orationum suarum de me plangere ad te, et intra-
bant in conspectum tuum preces ejus, et me tamen dimit-
tebas adhuc volvi et involvi illa caligine.

