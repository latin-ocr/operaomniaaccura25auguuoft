182 s. Aucus'nm Errscom

excellenter clarebat apud servos tuos, nos autem usquein
illam horam latebat. Quod ille ubi comperit, immoratus
est in eo sermone , insinuans tantum virum ignorantibus,
et admirans eamdem nostram ignorantiam. Stupebamus
autem audientes tam recenti memoria ‚ et prope nostris
temporibus testatissima mirabilia tua in fide recta et catho-
lica Ecclesia. Omnes mirabamur, et nos quia tam magna
erant , ille quia inaudita nobis erant.

XV. Inde sermo ejus devolutus est ad monasteriorum q
greges , et mores suaveolentiae tuae, etubera deserta erea
mi, quorum nos nihil sciebamus. Et erat monasterium
Mediolani plenum bonis fratribus extra urbis moenia sub .
Ambrosio nutritore, et non noveramus. Pertendebat ille
et loquebatur adhuc, et nos intenti tacebamus. Unde in-
cidit ut diceret, nescio quando se et tres alios contubernales
suos, nimirum apud Treveros, cum Imperator pomeridiano
Circensium spectaculo teneretur, exisse deambulatum in
hortos muris contiguos , atque illic ut forte combinati spa-
tiabantur, unum secum seorsum, et alios duos itidem seor-
sum pariterque digressos z sed illos vagabundos irruisse in
quamdam casam, ubi habitabant quidam servi tui, spiritu
pauperes , qualium est regnum coelorum¹, et invenisse ibi
codicem in quo scripta erat vita Antonii. Quam legere coe-
pit unus eorum, et mirari, et accendi, etinterlegendum me-
ditari arripere talem vitam , et relicta militia saeculari ser-
viretibi. Erant autem ex eis quos dicunt Agentes in rebus.
Tunc subito repletus amore sancto et sobrio pudore , iratus
sibi conjecit oculos in amicum, et ait illi: « Dic, quaeso te,
» omnibus istis laboribus nostris quo ambimus perve-
» nire? Quid quaerimus? cujus rei causa militamus? Ma-
» jor-ne esse poterit spes nostra in palatio, quam ut amici
» Imperatoris simus? Et ibi quid non fragile, plenumque

¹ Matth. v, 3.

 

