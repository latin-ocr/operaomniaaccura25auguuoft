stLoQuionvM, Lm. 1. 419

ΜΜΜΜΜΜΜΜΜΜΜ mmumnnmmvummmmmmummmmnmmw

CAPUT ΙΙ.

Quid amandum.

VII. A. Ecce oravi Deum. R. Quid ergo scire vis?
A. Haec ipsa omnia quae oravi. R. Breviter ea collige.
A. Deum et animam scire cupio. R. Nihil-ne plus?
A. Nihil omnino. R. Ergo incipe quaerere. Sed prius
explica quomodo tibi si demonstretur Deus, possis di-
cere: Sat est. A. Nescio quomodo mihi demonstrari de-
beat, ut dicam z Sat est 3 non enim credo me scire aliquid
sic, quomodo scire Deum desidero. R. Quid ergo agimus?
Nonne censes prius tibi esse sciendum , quomodo tibi
Deum scire satis sit, quo cum perveneris non amplius
quaeras? A. Censeo quidem : sed quo pacto fieri possit ,
non video. Quid enim Deo simile unquam intellexi, ut
possim dicere quomodo hoc intelligo , sic volo intelligere
Deum? R. Qui nondum Deum nosti, unde nosti nihil te
nosse Deo simile? A. Quia si aliquid Deo simile scirem ,

sine dubio id amarem : nunc autem nihil aliud amo quam

Deum et animam , quorum neutrum scio. R. Non igitur
amas amicos tuos? A. Quo pacto eos possum amans ani-
mam non amare? R. Hoc modo ergo et pulices et cimices
amas? A. Animam me amare dixi , non animalia. R. Aut
homines non sunt amici tui, aut eos non amas? Omnis
enim homo est animal, et animalia te non amare dixisti.
A. Et homines sunt , et eos amo, non eo quod animalia,
sed eo quod homines sunt, id est, ex eo quod rationales

