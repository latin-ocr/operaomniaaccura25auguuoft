368 s.⁶ AUGUSTINI EPISCOPI

mmmmmms xm} mmmmmummsswummm

CAPUT XXI.

Quid z'n sacris Libris invenerit, non inventum in
Platonicis.

XXVII. ITAQUE avidissime arripui venerabilem stylum
spiritus tui, et prae caeteris apostolum Paulum ι et perierunt
illae quaestiones in quibus mihi aliquando visus est adver-
sari sibi, et non congruere testimoniis Legis et Propheta-
rum textus sermonis ejus. Et apparuit mihi una facies
eloquiorum castorum, et exultare cum tremore didici. Et
coepi, et inveni quidquid illac verum legeram, hac cum
commendatione gratiae tuae dici, ut qui videt non sic glo-
rietur quasi non acceperit, non solum id quod videt, sed
etiam ut videat. (Quid enim habet quod non accepit 1Ρ) Et
ut te quies sem per idem, non solum admoneatur ut videat,
sed etiam sanetur ut teneat. Et qui de longinquo videre
non potest, viam tamen ambulet qua veniat, et videat, et
teneat, quia et si condelectetur homo legi Dei, secundum
interiorem hominem, quid faciet de alia lege in membris -
suis, repugnante legi mentis suae, et se captivum ducente
in lege peccati, quae est in membris ejus? Quoniam justus
es, Domine, nos autem peccavimus, inique fecimus, im-
pie gessimus, et gravata est super nos manus tua, et juste
traditi sumus² antiquo peccatori praeposito mortis; quia
persuasit voluntati nostrae similitudinem voluntatis suae,
qua in veritate tua non stetit3. Quid faciet miser homo?
Quis eum liberabit de corpore mortis hujus, nisi gratia

1 1 Cor.1v, 7. ...2² Dan. lu, 27-32. - 3Joan. vm, 44.

