conressmnmvt, ιη. vn. 151

tor universitatis , consulentibus consultisque nescientibus
occulto instinctu agis ‚ ut dum quisque consulit, hoc au-
diat quod eum oportet audire occultis meritis animarum
ex abysso justi judicii tui, cui non dicat homo ι Quid est
hoc? Ut quid hoc? Non dicat, non dicat 3 homo est enim.

CAPUT VII.
Misere torquetur inquirens unde sit malam.

XI. JAM itaque me, adjutor meuS, illis vinculis solveras,
et quaerebam unde malum, et non erat exitus, Sed me
non sinebas ullis fluctibus cogitationis auferri ab ea fide
qua credebam et esse te, et esse incommutabilem subs-
tantiam tuam‚ et esse de hominibus curam et judicium
tuum, et in Christo filio tuo Domino nostro, atque in
Scripturis sanctis quas Ecclesiae tuae catholicae commen—
daret auctoritas, viam te posuisse salutis humanae, ad eam
vitam quae post hanc mortem futura est. His itaque sal-
vis, atque inconcusse roboratis in animo meo, quaerebam
aestuans unde sit malum. Quae illa tormenta parturientis
cordis mei, qui gemitus , Deus meus! Et ibi erant aures
tuae nesciente me. Et cum in silentio fortiter quaererem,
magnae voces erant ad misericordiam tuam tacitae contri-
tiones animi mei. Tu sciebas quid patiebar, et nullus ho-
minum. Quantum enim erat quod inde digerebatur per
linguam meam in aures familiarissimorum meorum? Num-
quid totus tumultus animae meae , cui nec tempora, nec
os meum sufficiebat , sonabat eis? Totum tamen ibat in
auditum tuum , quod rugiebam a gemitu cordis mei , et

