 

CONFESSIONUM, Lus. vm. 175

tionis. Quis autem ibi non eum noverat? Et sonuit presso
sonitu per ora cunctorum collaetantium : Victorinus, Vic-
torinus. Cito sonuerunt exultatione, quia videbant eum,
et cito siluerunt intentione, ut audirent eum. Pronuntiaae
vit ille fidem veracem praeclara fiducia, et volebant eum
omnes rapere intro in cor suum, et rapiebant amando et
gaudendo: hae rapientium manus erant.

mmmm - mmmmmwvmwm

 

CAPUT til.

Quod Deus et Angelz' magis gaudent in peccatorum
conversione .

VI. Deus bone, quid agitur in homine ut plus gaudeat
de salute desperatae animae, et de majore periculo liberatae,
quam si spes ei semper affuisset, aut periculum minus
fuisset? Etenim tu quoque misericors Pater plus gaudes
de uno poenitente quam de nonaginta-novem justis, qui-
bus non est opus poenitentia. Et nos cum magna jucun-
ditate audimus, cum audimus quam exultantibus Angelis,
pastoris humeris reportetur ovis quae erraverat 3 et drachma
referatur in thesauros tuos, collaetantibus vicinis mulieri
quae invenit 2 et lacrymas excutit gaudium solemnitatis
domus tuae, cum legitur in domo tua de minore filio tuo,
« Quoniam mortuus erat, et revixit, perierat, et inventus
» est¹. » Gaudes quippe in nobis, et in Angelis tuis sancta
charitate sanctis. Nam tu semper idem, qui ea quae non
semper nec eodem modo sunt, eodem modo semper nosti
omnia.

VII. Quid ergo agitur in anima, cum amplius delectatur

¹ Luc. xv, 31.

