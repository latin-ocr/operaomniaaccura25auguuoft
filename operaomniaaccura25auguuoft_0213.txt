 

CONFESSIONUM, ΜΒ. lx. 203

majora properanti? Revocat enim me recordatio mea ‚ et
dulce mihi fit , Domine, confiteri tibi quibus internis me
stimulis perdomueris, et quemadmodum me complana—
veris humiliatis montibus et collibus cogitationum mea-
rum , et tortuosa mea direxeris, et aspera lenieris , quo-
que modo ipsum etiam Alypium fratrem cordis mei
subegeris nomini unigeniti tui Domini et Salvatoris nostri
Jesu Christi, quod primo dedignabatur inseri litteris nos-
tris. Magis enim eas volebat redolere gymnasiorum cedros
quas jam contrivit Dominus, quam salubres herbas eccle-
siasticas adversas serpentibus.

VIII. Quas tibi , Deus meuS, voces dedi, cum legerem
Psalmos David ‚ cantica fidelia, et sonos pietatis exclu-
dentes turgidum spiritum, rudis in germano amore tuo , ’
catechumenus invilla cum catechumeno Alypio feriatus ,
matre adhaerente nobis muliebri habitu, virili fide , anili
securitate, materna charitate, Christiana pietate? Quas tibi
voces dabam in Psalmisillis, et quomodo in te inflam-
mabar ex eis, et accendebar eos recitare si possem toto
orbe terrarum , adversus typhum generis humani. Et
tamen toto orbe cantantur, et non est qui se abscon-
dat a calore tuo. Quam vehementi et acri dolore indigna-
bar Manichaeis , et miserabar eos rursus, quod illa sacra-
menta , illa medicamenta nescirent : et insani essent
adverus antidotum quo sani esse potuissent. Vellem ut
alicubi juxta essent tunc, et me nesciente quod ibi
essent , intuerentur faciem meam , et audirent vo-
ces meas , quando legi quartum Psalmum , in illo
tunc otio, quid de me fecerit ille Psalmus. « Cum invoca-
» rem ‚ exaudivit me Deus justitiae meae : in tribulatione
η dilatasti mihi : miserere mei, Domine, et exaudi oratio-
» nem meam ¹. » Audirent , ignorante me utrum audi-

¹ Explicatio Psalmi quarti : Cum invocarem.

