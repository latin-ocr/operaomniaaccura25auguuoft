 

CONFESSIONUM, LIB. 1. 9

gilans. Hoc enim de me mihi indicatum est, et credidi ‚
quoniam sic videmus et alios infantes : nam ista mea non
memini. Et ecce paulatim sentiebam ubi essem, et volun-
tates meas volebam ostendere eis per quos implerentur,
et non poteram 3 quia illae intus erant , foris autem illi ,
nec ullo suo sensu valebant introire in animam meam. Ita-
que jactabam membra et voces, signa similia voluntatibus
meis ‚ pauca quae poteram, qualia poteram, non enim
erant veri similia. Etcum mihi non obtemperabatur ‚ vel
non intellecto, vel ne obesset, indignabar non subditis
majoribus, et liberis non servientibus, et me de illis
flendo vindicabam. Tales esse infantes didici quos discere
potui, et me talem fuisse magis mibi ipsi indicaverunt nes-
cientes , quam scientes nutritores mei. ”

ΙΧ. Et ecce infantia mea olim mortua est ‚ et ego vivo.
Tu autem, Domine, qui et semper vivis, et nihil moritur in
te ‚ quoniam ante primordia saeculorum ‚ et ante omne
quod vel ante dici potest , tu es ‚ et Deus es Dominusque
omnium quae creasti : et apud te rerum omnium instabi-
lium stant causae 3 et rerum omnium mutabilium immu-
tabiles manent origines3 et omnium irrationabilium et
temporalium sempiternae vivunt rationes. Dic mihi sup-
plici tuo, Deus , et misericors misero tuo (dic mihi utrum
jam alicui aetati meae mortuae successerit infantia mea τ an
illa est quam egi intra viscera matris meae? Nam et de illa
mihi non nihil indicatum est, et praegnantes ipse vidi foe-
minas. Quid ante hanc etiam , dulcedo mea Deus, fui-ne
alicubi , aut aliquis? Nam quis mihi dicat ista, non ha-
beo ‚ nec pater nec mater potuerunt, nec aliorum experi-
mentum, nec memoria mea. Anirrides me ista quaerentem,
teque de hoc quod novi, laudari a me jubeS‚ et confiteri
me tibi?

X. Confiteor tibi, Domine coeli et terrae, laudem di-

