conressrouuiia, Lus. 11. 39

Invidentia de excellentia litigat : quid te excellentius?
Ira vindictam quaerit3 te justius quis vindicat? Timor in-
solita et repentina exhorrescit, rebus quae amantur ad-
versantia3 dum praecavet securitati : tibi enim quid inso-
litum, quid repentinum ‘3 aut quis a te separat quod diligis?
aut ubi nisi apud te firma securitas? Tristitia rebus amissis
contabescit, quibus se oblectabat cupiditas; quia ita sibi
nollet, sicut tibi auferri nihil potest.

XIV. Ita fornicatur anima cum avertitur abs te, et
quaerit extra te ea, quae pura et liquida non invenit, nisi
cum redit ad te. Perverse te imitantur omnes ‚ qui longe
se a te faciunt ‚ et extollunt se adversum te. Sed etiam sic
te imitando indicant creatorem te esse omnis naturae3
et ideo non esse quo a te omni modo recedatur. Quid ergo
in illo furto ego dilexi : et in quo Dominum meum vel
vitiose atque perverse imitatus sum? An libuit facere con-
tra legem, saltem fallacia ‚ quia potentatu non poteram ‚

⁷ ut mancam libertatem captivus imitarer faciendo impune

quod non liceret, tenebrosa omnipotentiae similitudine?
Ecce est ille servus fugiens Dominum suum ‚ et consecu-
tus umbram. Ο putredo, o monstrum vitae ‚ et mortis
profunditas! Potuit-ne libere quod non licebat, non ob
aliud ‚ nisi quia non licebat ‘2

