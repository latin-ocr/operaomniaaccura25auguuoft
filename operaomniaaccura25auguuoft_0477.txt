SOLILOQUIORUM , LIB. 11. 463

omnino ac vigilantissime. Sed non negas, ut opinor, eo
veram esse quo disciplina est. A. Imo idipsum est quod me
movet. Adverti enim etiam ipsam disciplinam esse, et ob
hoc veram dici. R. Quid ergo? Istam putas aliter discipli-
nam esse potuisse, nisi omnia in ea definita essent et dis-
tributa? A. Nihil aliud habeo quod dicam. R. At si ad eam
pertinet hoc officium , per se ipsam disciplina vera est.
Quisquam-ne igitur mirum putabit, si ea quae vera sunt
omnia, per se ipsa etin se ipsa vera sit veritas? A. Nihil
mihi obstat, quominus recta pergam in istam sententiam.

m mm mmm mmmmmmmmmmm mmm

CAPUT ΧΠ.

Quot modis quaedam sint in αἷίο.

XXII. R. Enco attende pauca quae restant. A. Profer
si quid habes, modo tale sit quod intelligam, libenterque
concedam. R. Esse aliquid in aliquo, non nos fugit duo-
bus modis dici. Uno quo ita est, ut etiam sejungi atque alibi
esse possit, ut hoc lignum in hoc loco, ut sol in Oriente.
Altero autem quo ita est aliquid in subjecto, ut ab eo ne·-
queat separari, ut in hoc ligno forma et species quam vide-
mus, utin sole lux, ut in igne calor, ut in animo disciplina,
et si qua sunt alia similia. An tibi aliter videtur? A. Ista
quidem vetustissima sunt nobis, et ab ineunte adolescentia
studiosissime percepta et cognita. Quare non possum de
his interrogatus, quin ea sine ulla deliberatione concedam.
R. Quid illud, nonne concedis, quod in subjecto est inse-
parabiliter, si subjectum ipsum non maneat, manere non
posse? A. Hoc quoque video necessarium: nam manente

30.Ι

