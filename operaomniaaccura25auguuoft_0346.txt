334 s. ‚mensum Episcom

mmm nvwvmvvwwutvvmmmmm m mmmmmmmmw

CAPUT XII.

Creatura duplex carens tempore.

XV. Quietis consideratis quantum donas, Deus meus,
quantum me ad pulsandum excitas, quantumque pulsanti
v aperis : duo reperio quae fecisti carentia temporibus, cum
tibi neutrum coaeternum sit. Unum quod ita formatum
est, ut sine ullo defectu contemplationis, sine ullo inter-
vallo mutationis, quamvis mutabile, tamen non mutatum,
tua aeternitate atque incommutabilitate perfruatur. Alte-
rum quod ita informe erat , ut ex qua forma, in quam for-
mam vel motionis vel stationis mutaretur ‚ quo tempori
subderetur, non haberet. Sed hoc ut informe esset non
reliquisti, quoniam fecisti ante omnem diem, in principio
coelum et terram, haec duo quae dicebam. ι( Terra autem
» invisibilis erat et incomposita, et tenebrae super abys-
» sum. n Quibus verbis insinuatur informitas, ut grada-
tim excipiantur qui omnimodam speciei privationem, nec
tamen ad nihil perventionem , cogitare non possunt, unde
fieret alterum coelum , ct terra visibilis atque composita ,
et aqua speciosa, et quidquid deinceps in constitutione
hujus mundi nou sine diebus factum commemoratur, quia
talia sunt ut in eis agantur vicissitudines temporum ,
propter ordinatas commutationes motionum atque for-
marum.

 

