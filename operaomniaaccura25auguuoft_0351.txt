CONFESSIONUM‚ Lus. XII. 339

Creatoris aeternitas, a quo factasumpsit exordium, quam-
vis non temporis, quia nondum erat tempus, ipsius tamen
conditionis suae. ,

ΧΧΙ. Unde ita est abs te Deo nostro , ut aliud sit plane
quarn tu, et non idipsum. Quoniam et si non solum ante
illam , sed nec in illa invenimus tempus , quia est idonea
faciem tuam semper videre, nec uspiam deflectitur ab ea
quo fit ut nulla mutatione varietur : inest ei tamen ipsa
mutabilitas unde tenebresceret, et frigesceret, nisi amore
grandi tibi cohaerens tanquam semper meridies luceret et
ferveret ex te. Ο domusluminosaetspeciosal dilexi decorem
tuum, et locum habitationis gloriae Domini mei fabricatoris
et possessoris tui1. Tibi suspiret peregrinatio mea, et dico
ei qui fecit te, ut possideat et me in te, quia fecit et me.
Erravi sicut ovis perdita 2, sed in humeris pastoris mei,
structoris tui, spero me reportari tibi ³.

XXII. Quid dicitis mihi quos alloquebar contradictores,
qui tamen et Moysen pium famulum Dei, et libros ejus
oracula sancti Spiritus creditis? Est-ne ista domus Dei ,
non quidem Deo coaeterna , sed tamen secundum modum
suun] aeterna in coelis , ubi vices temporum frustra quae-
ritis, quia non invenietis? Supergreditur enim omnem
distentionem, et omne spatium aetatis volubile, cui sem-
per inhaerere Deo bonum est ⁴. Est, inquiunt. Quid igitur
ex iis quae clamavit cor meum ad Deum meum ‚ cum au-
diret interius vocem laudis er3‚ quid tandem falsum esse
contenditis? An quia erat informis materies ‚ ubi propter
nullam formam nullus ordo erat? Ubi autem nullus ordo
erat , nulla esse vicissitudo temporum poterat, et tamen
hoc pene nihil, in quantum non omnino nihil erat, ab illo
utique erat a quo est quidquid est, quod utcumque ali-
quid est. Hoc quoque, aiunt, non negamus.

¹ Psal.xxv, 8. —- ² Id. cxviii. 176. - 3 Luc. KV, 5, — 4 Psal. nn, 23

22.

