nt: CATECHIZANDIS RUDIBUS. 485

nis disrupta caligine penetret in aeternum serenum„ unde
utcumque fulgent etiam ista quae transeunt. Sed 'quia boni
proficiunt de die in diem ad videndum diem sine volu-
mine coeli et sine noctis incursu, quem oculus non vidit,
nec auris audivit, necin cor hominis ascendit¹ : nulla
major causa est ‚ cur nobis in imbuendis rudibus noster
sermo vilescat , nisi quia libet inusitate cernere, et taedet
usitate proloqui: Et re quidem vera multo gratius audi-
mur, cum et nos eodem opere delectamur: afficitur enim
filum locutionis nostrae ipso nostro gaudio, et exit facilius
atque acceptius. Quapropter non arduum est negotium ,
ea quae credenda insinuantur, praecipere unde et quous-
que narranda sint3 nec quomodo sit varianda narratio ,
ut aliquando brevior , aliquando longior, semper tamen
plena atque perfecta sit 3 et quando breviore, et quando
longiore sit utendum z sed quibus modis faciendum sit ‚
ut gaudens quisque catechizet, (tanto enim suavior erit,
quanto magis id potuerit, ) ea cura maxima est. Et prae-
ceptum quidem rei hujus in promptu est. Si enim in pe-
cunia corporali, quanto magis in spiritali hilarem dato-
rem diligit Deus 2? Sed haec hilaritas ad horam ut adsit ‚
ejus est misericordiae qui ista praecepit. Itaque prius de
modo narrationis quod te velle cognovi, tum de praeci-
piendo atque cohortando ⁷ postea de hac hilaritate com-
paranda ‚ quae Deus suggesserit, disseremus.

¹ 1 Cor. 11, 9. —- ²Id.1x, 7.

