SOLlLOQUIORUM‚ Lm. 1. 433

pisci possis , nescio utrum pertineat ad officium tuum ista
contemnere. A. Quando ego istud sperare audeam?

XIX. R. Ita istud dicis, quasi ego nunc requiram quid
speres. Non quaero quid negatum non delectet, sed quid
delectet oblatum. Aliud est enim exhausta pestis , aliud
consopita. Ad hoc enim valet quod a quibusdam doctis
viris dictum est, ita omnes stultos insanos esse, ut male
olere omne coenum , quod non semper, sed dum commo-
ves sentias. Multum interest utrum animi desesperatione
obruatur cupiditas, an sanitate pellatur. Α. Quanquam
tibi respondere non possum, nunquam tamen mihi per-
suadebis, ut hac affectione mentis, qua nunc me esse
sentio, nihil me profecisse arbitrer. R. Credo propterea
tibi hoc videri, quia quamvis ista optare posses, non
tamen propter se ipsa , sed propter aliud expetenda
viderentur. A. Hoc est quod dicere cupiebam : nam
quando desideravi divitias , ideo desideravi ut dives essem ,
honoresque ipsos, quorum cupiditatem modo me perdo-
muisse respondi, eorum nescio quo nitore delectatus vole—
bam : nihilque aliudin uxore semper attendi, curn atten-
di , nisi quam mihi efficeret cum bona fama voluptatem.
Tunc crat istorum in me vera cupiditas, nunc ea omnia
prorsus aspernor: sed si ad illa quae cupio non nisi per
haec mihi transitus datur, non amplectenda appeto , sed
subeo toleranda. R. Optime omnino : nam nec ego ullarum
rerum vocandam puto cupiditatem, quae propter aliud re-
qun'untur.

