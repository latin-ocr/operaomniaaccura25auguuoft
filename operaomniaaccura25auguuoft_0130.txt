120 S. AUGUSTINI EPISCOPI

tus etiam hono timeat se committere, ita erat valetudo
animae meae, quae utique nisi credendo sanari non pote-
rat3 et ne falsa crederet, curari recusabat, resistens mani-
bus tuis, qui medicamenta fidei confecisti, et sparsisti su-
per morbos orbis terrarum, et tantam illis auctoritatem
tribuisti.

ΜΜΜΜΜΜΜΝΛΜΜΜΜΜΜΜΜΜΛΝἋΜΜΜΜΜΜΜΜ

CAPUT V.

De sacrorum Librorum auctorita te et necessario usu.

VII. Ex hoc tamen quoque jam praeponens doctrinam
catholicam, modestius ibi minimeque fallaciter sentiebam
juberi ut crederetur quod non demonstrabatur, (sive esset
quid, sed cui forte non esset 3 sive ne quid esset1) quam
illic temeraria pollicitatione scientiae credulitatem irrider13
et postea tam multa fabulosissima et absurdissima, quia

demonstrari non poterant, credenda imperari. Deinde ,

paulatim tu, Domine, manu mitissima et misericordissima
pertractans et componens cor meum , consideranti quam
innumerabilia crederem quae non viderem, neque cum
gererentur affuissem ; sicut tam multa in historia gentium,
tam multa de locis atque urbibus quae non videram, tam
multa amicis, tam multa medicis, tam multa hominibus
aliis atque aliis, quae nisi crederentur, omnino in hac vita
nihil ageremus: postremo quam inconcussa fixum fide
retinerem, de quibus parentibus ortus essem, quod scire
non possem, nisi audiendo credidissem ; persuasisti mihi
non qui crederent libris tuis, quos tanta in omnibus fere

¹ Subandi quod demonstraretur.

 

 

