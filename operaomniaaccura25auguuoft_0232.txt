222 s. Aucus-nm Emscon

etiam adversus mentem ‚ quae jam non fallaci verbo pas-
citur. Visum etiam mihi est ut irem lavatum , quod au-
dieram inde balneis nomen inditum , quia Graeci ἔον-λκνεῖον
dixerint3 quod anxietatem pellat ex animo. Ecce et hoc
confiteor misericordiae tuae ‚ Pater orphanorum , quoniam
lavi ‚ et talis eram qualis priusquam lavissem. Neque
enim exsudavit de corde meo moeroris amaritudo. Deinde
dormivi et evigilavi, et non parva ex parte mitigatum
inveni dolorem meum : atque ut eram in lecto meo solus,
recordatus sum veridicos versus Ambrosii tui ttu es enim

Deus creator omnium,
Polique rector, vestiens
Diem decoro lumine ,-
Noctem sopora gratia,

A rtus solutos ut quies
Reddat laboris usui,
silentesque fessas allevet,
Luctusque solvat anxios.

XXXIII. Atque inde paulatim reducebam in pristinum
sensum ancillam tuam, conversationemque ejus piam in
te ‚ et sancte in nos blandam atque morigeram, qua su·
bito destitutus sum 3 et libuit flere in conspectu tuo de
illa et pro illa , de me et pro me. Et dimisi lacrymas quas
continebam , ut effluerent quantum vellent, substernens
eas cordi meo 3 et requievit in eis , quoniam ibi erant au-
res tuae , non cujusquam hominis superbe interpretantis
ploratum meum. Et nunc , Domine , confiteor tibi in lit-
teris. Legat qui volet, et interpretetur ut volet, etsi
peccatum invenerit flevisse me matrem exigua parte ho-
rae , matrem oculis meis interim mortuam, quae me mul-
tos annos fleverat ut oculis tuis viverem, non irrideat3

 

