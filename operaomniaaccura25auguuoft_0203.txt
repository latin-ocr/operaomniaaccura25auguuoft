CONFESSIONUM, Lm. viu. 193

illud , quae suggerebant, Deus meus? Avertat ab anima
servi tui misericordia tua. Quas sordes suggerebant? quae
dedecora? Et audiebam eas jam longe minus quam dimi-
dius, non tanquam libere contradicentes eundo in obviam,
sed veluti a dorso mussitantes , et discedentem quasi fur-
tim vellicantes, ut respicerem. Retardabant tamen cunc-
tantem me abripere atque excutere ab eis 01 transilire quo
vocabar, cum diceret mihi consuetudo violenta 2 Putas-ne
sine istis poteris ‘3

XXVII. Sed jam tepidissime hoc dicebat. Aperiebatur
enim ab ea parte qua intenderam faciem et quo transire
trepidabam , casta dignitas continentiae , serena et non
dissolute hilaris , honeste blandiens 111 venirem neque
dubitarem, et extendens ad me suscipiendum et amplecten-
dum pias manus plenas gregibus bonorum exemplorum.
Ibi tot pueri et puellae, ibi juventus multa et omnis aetas,
et graves viduae, et virgines anus 3 et in omnibus ipsa con-
tinentia nequaquam sterilis, sed foecunda mater filiorum
gaudiorum de marito te, Domine. Et irridebat me irrisione
hortatoria , quasi diceret ε Tu non poteris quod isti, quod
istae? An vero isti et istae in semetipsis possunt, ac non 111
1)01111110 Deo suo? Dominus Deus eorum me dedit eis, Quid
in te stas, et non stas? Projicc 10111 eum3 noli metuere 3
non se subtrahet ut cadas : projice te securus, excipiet et sa-
nabit te. Et erubescebam nimis, quia illarum nugarum
murmur adhuc audiebam, 01 cunctabundus pendebam. Et
rursus ina, quasi diceret : Obsurdesce adversus immunda
illa membra tua superterram, ut mortificentur. Narrant
tibi delectationes, sed non sicut lex Domini Dei tui 1. Ista
controversia in corde meo , non nisi de me ipso adversus
meipsum. At Alypius affixus lateri meo , inusitati motus
mei exitum tacitus opperiebatur.

¹ Psal. cxviii, 85.
cxxxix. 13

