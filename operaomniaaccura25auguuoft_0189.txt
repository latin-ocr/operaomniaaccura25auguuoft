CONFESSIONUM, Lm. vm„ 179

dum servitur libidini ‚ tacta est consuetudo. Et dum con-
suetudini non resistitur, facta est necessitas, Quibus quasi
ansulis sibimet innexis, unde catenam appellavi, tenebat
me obstrictum dura servitus. Voluntas autem nova quae
mihi esse coeperat ut te gratis colerem , fruique te vellem,
Deus sola certa jucunditas, nondum erat idonea ad supe-
randam priorem vetustate roboratam. Ita duae voluntates
meae , una vetus , alia nova3 illa carnalis, illa spiritalis ‚

confligebant inter se, atque discordando dissipabant ani-
mam meam.

XI. Sic intelligebam, me ipso experimento, id quod le-
geram, quomodo « Caro concupisceret adversus spiritum,
» et spiritus adversus carnem¹. » Ego quidem in utroque3
sed magis ego in eo quod in me approbabam , quam in eo
quod in me improbabam. lbi enim magis jam non eg03
quia ex magna parte id patiebar invitus ‚ quam faciebam
volens. Sed tamen consuetudo adversus me pugnatior ex
me facta erat, quoniam volens quo nollem perveneram.
Et quis jure contradiceret, cum peccantem justa poena
sequeretur? Et non erat jam illa excusatio, qua videri
mihi solebam propterea nondum me contempto saeculo
servire tibi ‚ quia incerta mihi esset perceptio veritatis :

’ jam enim et ipsa certa erat. Ego autem adhuc terra obli-
gatus militare tibi recusabam ‚ et impedimentis omnibus
sic timebam expediri, quemadmodum impediri timen-
dum est.

XII. Ita sarcina saeculi, velut somno assolet, dulciter
premebar 3 et cogitationes quibus meditabar in te, similes
erant conatibus expergisci volentium, qui tamen superati
soporis altitudine remerguntur. Et sicut nemo est qui
dormire semper velit, omniumque sano judicio vigilare
praestat ε differt tamen plerumque homo somnum excu-

¹ Galat. v, 17.
12.

