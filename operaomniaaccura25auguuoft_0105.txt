 

CONFESSIONUM, Lm. v. 95

mmmmmmmmmm mmmmmmmmwum

CAPUT V.

[Wanz'clzoec' de astris imperitia indignum eum fide ιή
eoeterz's faciebat.

VIII. SED tamen quis quaerebat Manichaeum nescio
quem etiam ista scribere, sine quorum peritia pietas disci
poterat? Dixisti enim homini : a Eece pietas est sapientia ¹ 3»
quam ille ignorare posset, etiamsi ista perfecte nosset :
ista vero quia non noverat, impudentissime audens do-
cere, prorsus illam nosse non posset. Vanitas est enim

mundana ista etiam nota profiteri, pietas autem tibi con-
fiteri. Unde ille devius ad hoc, ista multum locutus est,
ut convietus ab eis qui ista vere didicissent, quis esset ejus
sensus in caeteris quae abditiora sunt, manifeste cognos-
ceretur. Non enim parvi existimari se voluit, sed Spiri-
tum sanctum consolatorem et ditatorem fidelium tuo-
rum, auctoritate plenaria personaliter in se esse persuadere
conatus est. Itaque cum de coelo ac stellis, et de solis ac
lunae motibus falsa dixisse deprehenderetur, quamvis ad
doctrinam religionis ista non pertineant3 tamen ausus ejus
sacrilegos fuisse satis emineret, cum ea non solum igno-
rata, sed etiam falsa ‚ tam vesana superbiae vanitate di-
ceret, ut ea tanquam divinae personae tribuere sibi ni—
teretur.

IX. Cum enim audio Christianum aliquem fratrem ,
illum aut illum ‚ ista nescientem ‚ et aliud pro alio sentien-

¹ Job. xxviii, 28, juxta Lxx.

